<?xml version="1.0" encoding="UTF-8" ?> 
<root> 
<TEXT type="str">புத்ராஜெயா, ஜனவரி 29 : சுகாதார அமைச்சு சந்தைகளில் இருக்கும் உணவு பொருள்களின் பாதுகாப்பை உறுதி செய்ய எப்போதும் கண்காணிப்பு அமலாக்க நடவடிக்கைகளை மேற்கொண்டு வருகிறது. இருந்தபோதிலும் அவற்றின் பாதுகாப்பு நிலைக் குறித்து பயனீட்டாளர்கள் அச்சம் கொண்டால் மாநில சுகாதார துறை அல்லது மாவட்ட சுகாதார அலுவகத்தின்  மூலம் சுகாதார அமைச்சிடம் புகார் செய்யலாம் என கூறப்பட்டுள்ளது. 
 
சமூக ஊடகங்களில் அண்மைய காலமாக போலி அரிசி விவகாரம் மீண்டும் வேகமாக பரவி வருவதை சுகாதார அமைச்சு அறிந்து வைத்துள்ளது. கோகேஸ்ஹி ரைய்ஸ், கோஹினூர் பஸ்மதி ரைய்ஸ், என்.ஐ.சி.ஆர். ரையிஸ் ஆகிய அரிசிகள் நெகிழி கொண்டு தயாரிக்கபப்ட்ட போலி அரிசிகள் என கூறப்படுகிறது.  சம்பந்தப்பட்ட அரிசிகளை மலேசியா இறக்குமதி செய்யவில்லை என்பதை தேசிய அரிசி நிறுவனம் பெர்னாஸ் உறுதிபடுத்தியுள்ளது. 
 
சுகாதார அமைச்சு மேற்கொண்ட கண்காணிப்பிலும் சம்பந்தப்பட்ட பேக்கெட் அரிசிகள் சந்தையில் விற்கப்படவில்லை என அமைச்சின் அறிக்கையில் குறிப்பிடப்பட்டுள்ளது.  வியாட்னாம் தாய்லாந்து பாகிஸ்தான் போன்ற நாடுகளில் இருந்து அரிசி இறக்குமதி செய்யபப்டுகிறது. இறக்குமதி செய்யபப்டும் அரிசிகள் இங்கு பல்வேறு அளவில் நெகிழி பைகளில் கட்டப்படுகிறது. எனவே  பொது மக்கள் கவலைக் கொள்ள தேவையில்லை என சுகாதர அமைச்சு கேட்டுக்கொண்டுள்ளது. 
 
உள்நாட்டுச் சந்தையில், போலி அல்லது பிளாஸ்டிக் அரிசி விற்கப்படுவதாக வெளியாகியுள்ள தகவலை சுகாதார அமைச்சு மறுக்கிறது. அண்மையக் காலமாக, போலி அரிசி குறித்த தகவல்கள் சமூக ஊடகங்களில் பரவலாக பகிரப்படுவது தொடர்பில் சுகாதார அமைச்சு விளக்கமளித்தது. 
 
குறிப்பிட்ட சில முத்திரைகளைக் கொண்ட அரிசி, போலி அல்லது பிளாஸ்டிக் என தகவல் வெளிவந்துள்ளது. எனினும், அதில் உண்மை இல்லை என  சுகாதார தலைமை இயக்குநர் டத்தோ டாக்டர் நோர் ஹிஸ்ஷாம் அப்துல்லா  தெரிவித்தார். 
 
2015-ஆம் ஆண்டுக்கான சுகாதார அமைச்சின் அறிக்கையின் படி, வியட்னாம், தாய்லாந்து, பாக்கிஸ்தான் ஆகிய நாடுகளில் இருந்து மட்டுமே அரிசி இறக்குமதி செய்யப்படுகிறது. அதுவும், தேசிய அரிசி நிறுவனத்தின் கீழ் மட்டுமே நாட்டிற்குள் அரிசி இறக்குமதி செய்யப்படுவதாக அவர் குறிப்பிட்டார். 
 
மேலும், மொத்தமாக வாங்கப்படும் அரிசி உள்நாட்டிலேயே பல்வேறு அளவில் பொட்டலமிடப்படுவதாக அவர் கூறினார். மாறாக, சமூக ஊடகங்களில் பகிரப்பட்டுள்ள தகவலில் குறிப்பிட்டுள்ள முத்திரையின் கீழ் அரிசி இறக்குமதி செய்யப்படவில்லை என்பதை அவர்  உறுதிபடுத்தினார். 
 
எனவே, இவ்விவகாரம் தொடர்பில் பொது மக்கள் பீதியடைய வேண்டாம் என ஹிஸ்ஸாம் கேட்டுக் கொண்டார். உள்நாட்டுச் சந்தையில் விற்கப்படும் உணவுப் பொருட்களின் பாதுகாப்பு குறித்து சுகாதார அமைச்சு தொடர் கண்காணிப்பு நடவடிக்கைகளை மேற்கொண்டு வருகிறது. 
 
இதன் தொடர்பிலான மேல் விவரங்களுக்கும் சந்தேகங்களுக்கு விளக்கம் பெறவும் பொது மக்கள் http://moh.spab.gov.my எனும் அகப்பக்கம் அல்லது 013-399 7025 என்ற எண்களைத் தொடர்புக் கொள்ளலாம். –தி மலேசியன் டைம்ஸ்  
 Posted in:   தமிழ்@TMT</TEXT> 
<TOPICS type="list"> 
</TOPICS> 
<DOCID type="str">695193827108</DOCID> 
<DCT type="str">2017-01-29T06:52:49Z</DCT> 
<TITLE type="str">மலேசியாவில் போலி அரிசி கிடையாது – சுகாதார அமைச்சு விளக்கம்</TITLE> 
</root>