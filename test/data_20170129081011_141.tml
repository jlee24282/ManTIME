<?xml version="1.0" encoding="UTF-8" ?> 
<root> 
<content type="str">கோலாலம்பூர், ஜனவரி 30:  தாம் இஸ்லாம் சமயத்தை எதிர்ப்பதாக குற்றம் சாட்டியுள்ள பாஸ் கட்சியின் தலைவர் டத்தோஸ்ரீ அப்துல் ஹடி அவாங்கிற்கு எதிராக வழக்குத் தொடுப்பது குறித்து தாம் திட்டம் கொண்டுள்ளதாக ஜனநாயக செயல் கட்சியின் ஆலோசகர் லிம் கிட் சியாங் 
கூறினார். 
 
தாம் இஸ்லாம் சமயத்தை எதிர்ப்பவர் என்று அவர் அவ்வாறு கூறியது அவதூறா என்பது குறித்து ஆராயுமாறு தாம் தமது  வழக்கறிஞருக்கு உத்தரவிட்டுள்ளதாக லிம் சொன்னார். 
 
ஜனநாயக செயல் கட்சியுடன் ஒத்துழைப்பதை மறுக்கும் உரிமை அவருக்கு உண்டு. ஆனால், என் நிலை குறித்து அவர் முடிவு செய்யக் கூடாது என்றும் லிம் கூறினார். 
 
ஜனநாயக செயல் கட்சியுடன் பாஸ் கட்சி ஒருபோதும் ஒத்துழைக்காது என்று பாஸ் கட்சியின் தலைவர் டத்தோஸ்ரீ அப்துல்  ஹடி அவாங் நேற்று முன்தினம் கூறியிருந்தார். 
 
பாஸ் கட்சி மேற்கொள்ளும் இஸ்லாம் சமயத்தின் போராட்டத்திற்கு ஜனநாயக செயல் கட்சி ஆதரவு தரவில்லை என்று  மாராங் நாடாளுமன்ற உறுப்பினருமான அவர் கூறியதாக தி நியூ ஸ்திரேய்ட் டைம்ஸ் பத்திரிகை செய்தி வெளியிட்டிருந்தது. 
 
லிம் கிட் சியாங் அமைப்பு விடுத்திருந்த சாமாதானப் பேச்சு குறித்து கருத்துரைத்த ஹடி அவாங், ஜசெக இஸ்லாத்தை  எதிர்ப்பதோடு, இஸ்லாமிய நாட்டை உருவாக்கும் பாஸ் கட்சியின் எண்ணத்திற்கு முரணாக உள்ளதாகவும் அவர் கூறியிருந்தார். 
 
“நான் இஸ்லாம் சமயத்திற்கு எதிரானவன் அல்ல. பாஸ் அனைவருக்கும் சொந்தமானது என கடந்த  13ஆவது பொதுத்  தேர்திலில் கூறியதைப் போன்று விட்டுக்கொடுக்கும் போக்கு உட்பட விவேகமான இஸ்லாத்திற்கு ஆதரவு அளிப்பவர்” என்று லிம்  சொன்னார்.  –தி மலேசியன் டைம்ஸ்  
 Posted in:   தமிழ்@TMT</content> 
<sequenceId type="str">695202210677</sequenceId> 
<topics type="list"> 
</topics> 
<estimatedPublishedDate type="str">2017-01-29T08:02:34Z</estimatedPublishedDate> 
<title type="str">ஹடிக்கு எதிராக வழக்கு லிம் கிட் சியாங் திட்டம்!</title> 
</root>