<?xml version="1.0" ?>
<TimeML xmlns:xsi="http://www.w3.org/2001/XMLSchema-instance" xsi:noNamespaceSchemaLocation="http://timeml.org/timeMLdocs/TimeML_1.2.1.xsd">
<DOCID>695197316908</DOCID>
<DCT><TIMEX3 tid="t0" type="DATE" value="2017-01-29" temporalFunction="false" functionInDocument="CREATION_TIME">January 29, 2017</TIMEX3></DCT>
<TITLE>Serik tukar vokalis, Hyper Act undang penyanyi luar (VIDEO)</TITLE>
<TEXT>Kumpulan Hyper Act menyanyikan lagu 'Takkan Pergi' semasa Separuh Akhir Muzik Muzik pada 4 November 2016.  Foto oleh Yusof Mat Isa KUALA LUMPUR, 29 Jan  Selepas penyingkiran vokalis Hyper Act, Kecik pada bulan lalu, kumpulan tersebut tidak berhasrat mencari penggantinya. 
 
Toi yang mengetuai kumpulan itu berkata mereka mahu mencontohi pemuzik antarabangsa Santana selepas serik sering terpalit dengan masalah vokalis. 
 
Tiada [rancangan untuk] vokalis baru. Kami merancang untuk keluar dengan artis baharu atau sedia ada untuk [bergandingan]. 
 
Kami tiada lagi artis tetap atau [vokalis] yang kekal lama. Macam band Santana. Kami hendak jadi macam mereka. 
 
Lagu Santana pun sedap-sedap, katanya kepada ProjekMMO merujuk kumpulan berasal dari California itu. 
 
[embedded content] 
 
Kumpulannya ada konsep dia sendiri. Kalau tanya saya [mengenai vokalis] memang seriklah, kata bekas peserta Akademi Fantasia itu. 
 
Toi, nama popular Khairul Nizam Baharom turut mendedahkan konsep 'featuring sudah dicadangkan sebelum mengambil Kecik namun tidak diteruskan kerana memikirkan peminat. 
 
Hyper Act ditubuhkan pada 2009 dengan dua vokalis sudah disingkirkan iaitu Ronie pada Mei 2015 dan Kecik pada bulan lalu. 
 
Sebenarnya, sebelum ambil Kecik, saya terus nak buat featuring tetapi rakyat Malaysia mungkin tidak boleh terima benda baru. 
 
Bagi saya, saya cuba buat seikhlas. Kes mengenai penyanyi tukar-tukar tak seronok. Jadi kita akan dapatkan nama-nama besar untuk menghebatkannya. 
 
Contohnya Hyper Act bersama Stacy atau Azlan and the Typewriter. Kami juga akan buat single sendiri, kata Toi lagi.</TEXT>
</TimeML>
