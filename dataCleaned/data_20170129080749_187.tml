<?xml version="1.0" ?>
<TimeML xmlns:xsi="http://www.w3.org/2001/XMLSchema-instance" xsi:noNamespaceSchemaLocation="http://timeml.org/timeMLdocs/TimeML_1.2.1.xsd">
<DOCID>695196689119</DOCID>
<DCT><TIMEX3 tid="t0" type="DATE" value="2017-01-29" temporalFunction="false" functionInDocument="CREATION_TIME">January 29, 2017</TIMEX3></DCT>
<TITLE>பஹாங் வெள்ளத்தில் குழந்தை பலி</TITLE>
<TEXT>
குவந்தான், ஜனவரி 29 :  பஹாங்கில் ஏற்பட்டுள்ள வெள்ளப் பேரிடரில்  முதல் நபர் பலியாகியுள்ளார். ஒரு வயது 8 மாதம் நிரம்பிய குழந்தை அம்மாநிலத்தில் ஏற்பட்டிருக்கும் வெள்ளத்தில்  பலியாகி இருப்பதாக உறுதிபடுத்தப்பட்டிருக்கிறது. 
 
மேடான் ஹிலீர் கிராமத்தில் ஏற்பட்ட வெள்ளத்தில் அக்குழந்தை பலியானதாக பெக்கான்  மாவட்ட போலீஸ் தலைவர் சுப்ரீடெ ன்டன் அம்ரான் சீடேக் தெரிவித்தார். 
 
நேற்று இரவு 7.22 மணியளவில் அக்குழந்தை  காணாமல்  போனதாக  புகார்  பெறப்பட்டது.  தேடும்  பணிகள்  தீவிரமாக  மேற்கொள்ளப்பட்டதை  அடுத்து, சித்தி நுர்டார்விஷா அப்துல் ரஹ்மான் அவரது வீட்டிற் கு அருகில் இருந்த மரக் கிளையின் இடையே சிக்கிக் கொண்டிருந்தது  கண்டு பிடிக்கப்பட்டது. 
 
சுமார் அரை மணி நேரம் மேற்கொள்ளப்பட்ட தேடல் மீட்பு நடவடிக்கைகளுக்குப் பின்னரே அக்குழந்தையின் சடலம் மீட்கப் பட்டது.சம்பவத்தின் போது அக்குழந்தையின் பெற்றோர், குடு ம்பத்தார் அனைவரும் அவ்வீட்டில் இருந்தது தெரிய வந்துள்ளது. 
 
வீட்டின் நுழைவாயிற் கதவு திறந்திருந்ததைக் கண்டப் பின்னரே அக்குழந்தைக் காணாமல் போனது உணரப்பட்டது. சுமார் ஒரு மீட்டருக்கு வெள்ள நீர் புகுந்திருந்த வேளையில், அண்டை அயலாருடன் அக்குழந்தையைத் தேடும் முயற்சிகளில் ஈடுபட்டதாக அக்குழந்தையின் பெற்றோர் தெரிவித்தனர். 
 
மீட்கப்பட்ட அக்குழந்தையின் சடலம் பெக்கான் மருத்துவமனைக்கு பரிசோதனைக்காக கொண்டு செல்லப்பட்டது. நீரில் மூழ்கியதால் அக்குழந்தை உயிரிழந்திருப்பதை மருத்துவ வட்டாரம் உறுதி படுத்தியது. – -தி மலேசியன் டைம்ஸ்  
 Posted in:   தமிழ்@TMT
</TEXT>
</TimeML>
